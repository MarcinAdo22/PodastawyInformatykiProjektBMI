# PodstawyInformatykiProjektBMI

Ewelina Dec Damian Wiercimak Jan Świder Marcin Adolf

BMI to wskaźnik masy ciała, który pozwala na samodzielne wyliczenie, czy nasza waga jest w normie czy mamy nadwagę bądź otyłość lub wręcz przeciwnie – niedowagę, a nawet wychudzenie. Badanie BMI jest jednym z podstawowych, które wykorzystują dietetycy oraz lekarze przy ocenie stanu pacjenta pod względem jego wagi.

Program będzie przeliczał wskaźnik BMI danych wprowadzanych na dwa sposoby. Pierwszy będzie przeliczał BMI dla danych wprowadzanych przez użytkownika i wyprowadzał wyniki do pliku csv, drugi wczytywał dane z pliku xlsx (zawierającego zestaw 20 obserwacji). Następnie uzyskane wyniki będą zwizualizowane.

Kto stworzył wskaźnik BMI i po co?
Antropometryczny współczynnik masy ciała został opracowany w 1832 r. przez belgijskiego matematyka Adolfa Queteleta. Naukowiec prowadził badania, które miały na celu unifikację przyczyn zgonów w poszczególnych krajach, by wyciągnąć z nich wnioski i ograniczyć śmiertelność ludzi. Prowadził także cały szereg badań związanych z medycyną, których zadaniem było określenie kształtu ówczesnego przeciętnego człowieka. Uczony dostrzegł pewną zależność, związaną z masą ciała i wzrostem człowieka. Okazało się, że waga ludzka rośnie w sposób proporcjonalny do kwadratu wzrostu człowieka. I tak właśnie powstał współczynnik Quateleta, który jest obecnie wykorzystywany powszechnie jako wskaźnik BMI.

Zagrożenia związane z nieprawidłowym BMI
Oznaczanie wskaźnika masy ciała ma znaczenie w ocenie zagrożenia chorób związanych z nadwagą i otyłością np. cukrzycą, chorobą niedokrwienną serca lub miażdżycą. Im mniejsza wartość BMI, tym ryzyko wystąpienia chorób jest mniejsze. BMI to jeden z najważniejszych wskaźników określających nasz stan fizyczny, ale niestety nie wystarczający, ponieważ nie uwzględnia on indywidualnej budowy ciała. Normatywne BMI nie jest gwarancją na to, iż mamy prawidłową masę ciała. Możemy posiadać otyłość ukrytą, która jest najczęściej wykrywana wśród osób mało aktywnych fizycznie. Siedzący tryb życia i niezdrowa dieta są w większości przypadków powodami otyłości, z którą coraz więcej osób ma problemy. Paradoksalnie, badania naukowe wskazują, że osoby z lekką nadwagą zwykle są zdrowsze i żyją dłużej od osób z tzw. "prawidłową wagą".

Wskaźnik BMI jest klasyfikowany ze względu na jego wartość na kilka kategorii: wygłodzenie(poniżej 16,0), wychudzenie 16 - 16,99, niedowaga 17 - 18,49, pożądana masa ciała 18,5 - 24,99, nadwaga 25 - 29,99, otyłość I stopnia 30 -34,99, otyłość II stopnia 35 - 39,99, otyłość III stopnia (powyżej 40,0). Ryzyko chorób towarzyszących otyłości jest minimalne przy wygłodzeniu, wzrasta z coraz większymi wskazaniami BMI, gdzie osiąga największy poziom przy otyłości III stopnia. Jednak przy niskich wartościach BMI nie oznacza to, że oprócz ryzyka chorób z otyłością nie mogą występować inne problemy zdrowotne. Wskaźniki te dla odpowiednich grup mas ciała nie są jednak jednakowe dla wszystkich grup wiekowych, gdzie najlepiej widać zmiany wskazań pożądanej masy ciała w zależności od wieku.


Pożądany wskaźnik BMI wynosi kolejno: 
19 - 24 lata: 19 - 24, 
25 - 34 lata: 20 - 25, 
35 - 44 lata: 21 - 26, 
45 - 54 lata: 22 - 27, 
55 - 64 lata: 23 - 28, 
ponad 64 lata: 24 - 29

